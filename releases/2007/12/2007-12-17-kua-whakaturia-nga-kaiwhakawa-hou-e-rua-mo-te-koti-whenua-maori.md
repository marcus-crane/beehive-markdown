---
title: "Kua whakatûria ngâ kaiwhakawâ hou, e rua, mô te Kôti Whenua Māori"
date: 2007-12-17
url: https://www.beehive.govt.nz/release/kua-whakaturia-nga-kaiwhakawa-hou-e-rua-mo-te-koti-whenua-maori
ministers:
  - Parekura Horomia
portfolios:
  - Maori Affairs
---

I te rangi nei i pânuitia e te Minita mô ngâ Take Māori, a Parekura Horomia, te whakatûtanga o Craig Coxhead, me Stephen Clark ki te taumata kaiwhakawâ o te Kôti Whenua Mâori .

“Taku harikoa mô çnei tûranga, he tângata taumata pukenga teitei râua tahi, e môhiotia ana mô a râua mahi ki roto i ngâ ture whenua Mâori, me ngâ kaupapa o te Tiriti o Waitangi.

“Me taku manawanui ka mauria mai e ngâ kaiwhakawâ hou nei ngâ puna mâtauranga me ngâ tohungatanga ki te taumata o te Kôti Whenua Mâori.

He rôpû whakahira rawa atu te Kôti Whenua Māori, mô te whanaketanga o whânau, hapû, iwi, me ngai Māori. He painga mô te katoa te whakaaro whakapûmau mô tâtou ki te whakatere i ngâ take whenua Māori, hei whakahaere pai ake, hei whanake i ngâ whenua pupuri Māori, me te hanga huarahi mahi ki roto i ngâ whakaritenga ahurei e hangaia ana e ngâ pupuritanga whenua tôpû .

“Kua whakapakaritia te mana a te Kôti Whenua Māorii te whakamanatanga o çtahi ture me ngâ kaiwhakawâ tâpiri inâtata nei, ki ngâ rohe o Kirikiriroa me Te Whanganui â Tara, hei whakamâmâ i ngâ mahi taumaha.”

“Kei ngâ kaiwhakawâ nei ngâ pukenga, ngâ raukaha, me te maiatanga ki te whakahaere i çnei mahi me te whakapûmau i te ngâkau pono a te Kôti Whenua Mâori, ki roto i te taiao o çnei wâ.

E whai ake nei nga haurongo. 

- **Craig Coxhead:** I potaetia a Coxhead i Te Wânanga Ture o te Whare Wânanga o Waikato, ka mutu ka hono atu ia ki McCaw Chapman,he roia, o Kirikiriroa, ka whiwhi tohungatanga ki roto i ngâ mahi a te Kôti Â-rohe, te Kôti Teitei, te Kôti Whenua Māori, me te Taraipiunara o Waitangi. I tçnei wâ he Kaitohutohu Matua ia kei Te Wânanga Ture o te Whare Wânanga o Waikato, kua hanga mâramatamga kaha tonu me ngâ tohungatanga ki te mahi tahi ki te Taraipiunara o Waitangi me te Kôti Whenua Māori. E matatau ana ia ki te reo Māori, kei a ia anô ngâ mâramatanga whânui tonu mô ngâ tikanga Māori. He perehitini tawhito a Coxhead o Te Hunga Roia Māori o Aotearoa – the New Zealand Māori Law Society. Ko ôna tohungatanga mâtauranga me ôna môhiotanga ture, koia nei ka whakatika i a ia he mau i tôna tûranga ki Te Whanganui â Tara.
- **Stephen Clark:** he tangata mahi mô te 20 tau â-muri i te whakatutukitanga o tana tohu roia i te tau 1987, me tôna urunga atu ki te taumata mahi roia i te tau 1988. Â-muri i tôna tîmatanga mahi ki Sellar, Bone & Partners, ki Tâmaki, ka hono atu ia ki McCaw Chapman, roia, o Kirikiriria i te tau 1990, ka tû hei hoa ngatahi i te tau 1996. I hangaia e Clark tçtahi mahinga â-ture pakari, hei mângai mo ngâ kiritaki, ki mua o te Kôti Whenua Māori, te Kôti Pîra Māori, te Taraipiunara o Waitangi, te Kôti Â-rohe, me te Kôti Teitei. Ka noho hei painga kaha tonu ngâ raukaha â-ture a Clark ki runga i te taumata o te Kôti Whenua Māori. Ka mahi ia ki Kirikiriroa, i runga i tôna ingoa pai me âna môhiotanga ki a râtou mâ o Kirikiriroa. He mema tûâpapa, he Perehitini tawhito hoki a Clark o Te Hunga Roia Mâori o Aotearoa – the New Zealand Law Society.