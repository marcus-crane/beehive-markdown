---
title: "He Pire whakahoki i te taitara o Mauao ki te tangata whenua"
date: 2007-12-13
url: https://www.beehive.govt.nz/release/he-pire-whakahoki-i-te-taitara-o-mauao-ki-te-tangata-whenua-0
ministers:
  - Parekura Horomia
portfolios:
  - Maori Affairs
---

Kei te tautoko te Minita mō ngā Take Māori, a Parekura Horomia, i te Pire Whakareia Rāhui Hitori o Mauao, e tautoko ana i te kirimihi kua hainatia i waenga i Tauranga Moana Iwi, Waitaha, me te Karauna i te marama o Here-turi-kōkā, i tēnei tau, ki te whakahoki i te taitara o Mauao ki te tangata whenua.

Kua tīmata ki roto i te Pāremata ngā whakaritenga ture ki te whakawhiti i te mana pupuri o te Rāhui Hītori o Mauao (Mt Maunganui) ki Tauranga Moana. i tīmata i te whakatakototanga o te Pire Whakareia Rāhui Hītori o Mauao i tē wiki kua taha nei.

“Ka whakareia te mana pupuri ki ngā iwi o Tauranga Moana (Ngai Te Rangi, Ngāti Ranginui, me Ngāti Pukenga), ëngari ka whakamaua anō e te ture ngā honohononga hītori a Waitaha ki a Mauao,” i kī a Horomia.

Ahakoa te whakareia i te mana taitara ki te iwi kāinga, mā roto i tētahi rōpū kaitiaki, e kore e whakararua ngā huarahu tūmatanui, me ngā tika whakamahingā rōpū tuatoru. Mā te Kaunihera o te Tāone o Tauranga e whakahaere tonu i te rāhui nei.

E kī ana te Minita kō te whai a te Kāwanatanga kia ture te pire nei I mua o te marama o Pipiri o te tau kei mua.