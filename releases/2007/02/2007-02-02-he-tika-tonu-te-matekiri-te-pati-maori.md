---
title: "He Tika Tonu te Matekiri a Te Päti Mäori"
date: 2007-02-02
url: https://www.beehive.govt.nz/release/he-tika-tonu-te-matekiri-te-pati-maori
ministers:
  - Parekura Horomia
portfolios:
  - Maori Affairs
---

“Kua hoki anö ki tënei ähuatanga" hei tä te Minita Mäori a Parekura Horomia i te rangi nei, mö te huringa kaupapa a Nahinara mö ngä türu Mäori me te takutai moana.

“I te tuatahi, i te hiahia rätau ki te whakakore katoa i ngä türu Mäori, ka huri kua whakaaro ki te pupuri, ka huri kua whakaaro ki te pätai ki te Mäori mö äwhea whakakore ai; kätahi anö nei ka huri anö ki te whakaaro me whakakore katoa i ngä turu” hei tä Parekura Horomia.

“I mahara te Päti Mäori, tërä ka tautokona e Nahinara te tuku i te pire mema a Tariana Turia ki te komiti whiriwhiri, ka huri kua hoki a John Key ki te kai i taua kupu.

Käore i te ohorere e matekiri nei te Päti Mäori me te ao Mäori. Ka pënei noa iho nei te ähua inä ka whäwhai te whakatau kaupapa i runga i te mahara ki te hunga kei mua tonu i te aroaro.

Kua rite tonu täku kï atu ki a Ngäi Mäori, tërä me tüpato tonu ki tënei reo hou a te Päti Nahinara e whakamämä ana i te taha ki ngä take Mäori. Kei te aroha au ki te Päti Mäori kua arahina ki wiwi, ki wawa e John Key mö ënei kaupapa”.