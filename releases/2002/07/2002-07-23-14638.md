---
title: "Te wiki o te reo Maori 2002"
date: 2002-07-23
url: https://www.beehive.govt.nz/release/14638
ministers:
  - Parekura Horomia
portfolios:
  - Maori Affairs
---

Kua tau mei te Wiki Reo Maori ki runga ki a tatou, me te tuku huarahi ki te katoa o Aotearoa ki te whakanui I te reo Maori.

"Parekareka ana te kite I nga mahi whanui I tenei wiki, kei te motu. He pai anö te möhio kei te waatea katoa nga kaupapa whakanui nei ki nga whanau, tae atu ki nga tauwhainga ka ahei nga nohanga hapori ki te whaiwahi përa I te Kapa Haka, te Wharewhare (reo Maori), te 'Haka - whakakorikori ' me nga körero a iwi, hei whakapakari I te tinana me te hinengaro.

"He huarahi anö ki te whakatairanga I nga rauemi reo Maori whanui I tënei wa, e arahi ana ki te whakapiki, ki te whakaora I te reo ki te motu whanui.

'Koianei, ko te reo Maori te waka I te whakamöhio, I te whakapakari, I te paho hoki I nga tikanga tangata whenua motuhake, I nga tuakiri, me nga whakahaere pono mai ra anö ki o tatou reanga tangata.

" I ahau ka huri haere ki te nuku o te whenua ka rongo ahau I nga reo a iwi, me nga whakaaro rerekë e whiriwhiria ana, e akona ana ki nga tipuranga katoa e ako ana I te reo. Me te marama rawa atu, he reo tino ora tenei.

"I timatahia te Wiki Reo Maori amuri I te petihana Reo Maori I whakatakotohia ki te Paremata I te 14 o Mahuru 1972.I petihanatia te kawanatanga o te ra, ' te inoi kia tukuna he wananga ako I te reo Maori, me nga aronga tikanga ki roto I nga kura.

"Kei te haere tonu te mahi ki te hanga I të tahi Rautaki Reo Maori mo Aotearoa. Ko te rautaki nei ka awhina I nga mahi kei roto i te rangai kawanatanga, kei ëtahi röpü ake, me nga nohanga hapori, kia pümau nga huarahi whakarite pai ake ki te whakaora I te reo. Ma tënei rautaki anö e awhina I nga kura me ëtahi ake wananga ako.

"He tahua moni kei Te Taura Whiri I te Reo Maori, kei roto I te pütea Ma te Reo hei aha, hei whakarahi ake i te hunga körero Maori, i te matatau o te hunga körero Maori, me te whakarahi ake i nga wahi me nga wa körero Maori noa ai.

" He maha nga tangata e mahi ana ki te whakapakari I te reo Maori I roto I nga whanau, nga hapü, nga iwi, me nga nohanga hapori huri noa ki te motu.He mea whakahirahira nga tautokohanga katoa nei I a tatou e tuku ana tënei taonga ki nga whakatipuranga kei mua. He whaiwahitanga mö te katoa.

"Kia përa ki te ata hapara ka tohua nga waiata manu I roto I te ngahere a Tane Mahuta, me përa anö, me puta atu te rongo whakatangitangi a te reo ki nga whare noho katoa. Körerohia te reo," e ki ana a Parekura Horomia.

WHAKAATURANGA: Nga whanau, hapü, iwi, nohanga hapori Maori ranei e pirangi parongo ake ana mö te Pütea Ma Te Reo, me whakapa atu kei Te Taura Whiri I te Reo Maori, me whakamau atu ranei ki ta ratou pae ipurangi kei [http://tetaurawhiri.govt.nz](http://tetaurawhiri.govt.nz) - whakamau atu ranei ki tënei hononga [http://www.ma-tereo.co.nz](http://www.ma-tereo.co.nz).