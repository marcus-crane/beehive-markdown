---
title: "Kei te Manaaki te Käwanatanga i tëtahi Mängai Tuku Pürongo a te Kotahitanga o ngä Whenua o te Ao"
date: 2005-11-15
url: https://www.beehive.govt.nz/release/kei-te-manaaki-te-kawanatanga-i-tetahi-mangai-tuku-purongo-te-kotahitanga-o-nga-whenua-o-te
ministers:
  - Parekura Horomia
portfolios:
  - Maori Affairs
---

I te rä nei i whakatau a Parekura Horomia, Minita mö ngä Take Mäori, ka manaakitia te haerenga mai o tëtahi Mängai Tuku Pürongo a te Kotahitanga o ngä Whenua o te Ao, a Rodolfo Stavenhagen, e pä ana ki te tü o te Mana Tangata me ngä Kaupapa Rangatiratanga o ngä Iwi Taketake.

Nä te tono a te Mängai Tuku Purongo i whakaritea ai tënei haerenga mai, ä, i puta hoki nä runga i te karanga i tukuna e Aotearoa i te tau 2004 ki ngä Mängai Tuku Purongo mana tangata.

Kei konei a Mr Stavenhagen mai i ngä rä 16 – 24 o Whiringa-ä-rangi. Ko te nuinga o ana haerenga ko te haere ki te tütakitaki i ngä röpü Mäori huri noa i te motu. Nä runga anö i tana tono mai, ka tütakitaki a ia ki ngä mängai o ngä kaunihera ä-rohe me ëtahi mängai Käwanatanga, ä, ka tohutohua a ia e ngä äpiha o ngä tari hängai.

“Ka whakaheitia e te Käwanatanga te haerenga mai o te Mängai Tuku Pürongo a te Kotahitanga o ngä Whenua o te Ao. He whänui te pekapeka haere a Mr Stavenhagen, ä, ka whai wä a ia ki te matapaki kaupapa me ngäi Mäori huri noa i te motu,” Te kï a Parekura Horomia.

Kei te haputa o ngä mahi ä-Ao a Aotearoa mö te whakatairanga, mö te tiaki mana tangata me te rangatiratanga mö ngä tangata katoa. I te tau 2004, i tautoko a Aotearoa i te roanga atu o te mana kökiri a te Mängai Tuku Pürongo, ki te maru i te mana me te rangatiratanga o ngä iwi taketake,” te kï a Parekura Horomia.

I kopoua a Mr Stavenhagen o Mëhiko, hei Mängai Tuku Pürongo i te tau 2001. I haere mai tëtahi Mängai Tuku Pürongo ki Aotearoa i te tau 1997. Ko te kawenga kei runga i te Mängai nei, ko te Ärohi me pëhea te kake i ngä taunahua ki te whakamarumaru i te mana tangata o ngä iwi taketake.

Ka puta i a Mr Stavenhagen tëtahi körero i te mutunga o tana huringa i te motu, ä, ka tü hoki he hui päpäho i taua wä. Ka puta i a ia he pürongo e pä ana ki tana haerenga mai a tëtahi wä whai muri iho.