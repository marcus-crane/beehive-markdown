---
title: "E tino pai ana ki te ahu whakamua a te Mäori, te öati mo ngä whakataunga o te Tiriti"
date: 2005-08-04
url: https://www.beehive.govt.nz/release/23976
ministers:
  - Parekura Horomia
portfolios:
  - Maori Affairs
---

I te ra nei, i tuku mihi Te Minita mo Ngä Take Mäori a Parekura Horomia, ki te Pirimia ki a Helen Clark mo te öati a te röpu Reipa kia whakatakotoria te katoa o ngä kerëme körero tüturu mo te Tiriti i mua atu i te tuatahi o ngä ra o Hepetema o te tau 2008, ä, i runga i te tumanako ka whakatauria te katoa o ngä kerëme a te tau 2020.

He ai ki a Parekura, “He körero pai ra ënei, arä, te öati a Reipa kia whakaritea he wä motuhake mo te whakatau i ngä kerëme e pa ana ki te Tiriti, ä, he tohu hei whakaatu mai i te pono o Reipa ki te whaka ahu whakamua i te iwi Mäori.”

“E tautoko ana au, he tino kaupapa tënei, arä, ki te whakatau i ënei amuamu kua roa kë nei e whakapörearea ana i to tätou iwi – heoi ano, kua tö kë te ra i runga i ngä whakahaere e pupuri nei i a tätou te iwi Mäori i roto i te kuaretanga me te pouritanga. He körero kë tënei mo te ahu whakamua.”

“E hiahia kë ana te iwi Mäori ki te whakatau tere wawe i ngä kerëme o te Tiriti, heoi ano, kaore i runga i te pönänätanga. Ka tutuki i ta mätou öati tënei, i runga ano i te whakarite ka noho pümau ngä whakaaetanga e whakataua ana.”

“ E tu whakahïhï ana te röpu Reipa i roto i äna whakataunga e pa ana ki te Tiriti. Mai i te urunga mai o tënei röpu hei Käwana, e waru ngä tino kerëme kua whakatauria, ä, kei te körerorero me te whiriwhiri ngätahi rätou i te taha o te rua tekau ma ono atu röpu i runga i te whakatau i a rätou kerëme.”

He ai ki a Parekura Horomia, “E äwhina ana tënei öati i te iwi Mäori ki te ahu whakamua, ä, ka äwhinatia ngä iwi, ngä hapu me ngä whänau ki te titiro whakamua ki runga i o rätou whanaketanga a ko atu nei.