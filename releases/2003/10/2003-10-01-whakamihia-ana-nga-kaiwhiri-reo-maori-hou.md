---
title: "Whakamihia ana ngä kaiwhiri Reo Mäori hou"
date: 2003-10-01
url: https://www.beehive.govt.nz/release/whakamihia-ana-nga-kaiwhiri-reo-maori-hou
ministers:
  - Parekura Horomia
portfolios:
  - Maori Affairs
---

E hïkaka ana a Te Minita Mäori, a Parekura Horomia, i ngä kaiwhiri hou kua whakatüria ki [Te Taura Whiri i te Reo Mäori](http://www.tetaurawhiri.govt.nz/).

Kei te whakapono a Parekura Horomia, tënä ka haria mai ki Te Taura Whiri nei he whakaaro hou e Iritana Tawhiwhirangi rätau ko Wayne Ngata, ko Hana O'Regan, ko Ruakere Hond hoki. E noho tonu ana a Ahorangi Patu Hohepa hei toihau mä Te Taura Whiri.

"Kua tino whakapau kaha ngä kaiwhiri hou nei ki te whakapakari i te reo i ö rätau rängai, ä, me mihi tonu ki ö rätau pümanawa e hari mai nei rätau," hei tä Parekura Horomia.

I te 14 o Mahuru 1972, i whakatakotoria tëtahi pitihana reo Mäori (i hainatia e töna 30,000 tängata) ki te Whare Päremata, e inoi ana kia whakaaetia te ako i te reo Mäori i ngä kura o te motu.

E mea ana a Parekura Horomia, kua tino whanake haere te reo Mäori mai i taua wä, ä, he rawe hoki te noho mai a ëtahi kaiwhiri e tino whai pümanawa ana, ä, kua roa e whawhai ana kia ora te reo.

"Ka riro mä ä rätau mahi e whakawhanake te pütake kua whakatakorotia i ngä tau hei whakapümai i te orange tonutanga o te reo Maori," hei täna.

**He Tätai Tangata**

Ko Täkuta **Patu Hohepa** (Te Māhurehure, Ngāti Korokoro, Ngā Puhi me Te Āti Awa) i noho hei ahorangi mö te Tari Mäori i te Whare Wänanga o Tämaki-Makaurau i öna wä. He kaituhi hoki ia i ëtahi pukapuka mö te reo Mäori, he kaiwhakamäori, he kaitohutohu hoki ki te hunga päho mö ngä take Mäori. Kua whai wähi ia ki ngä ähuatanga katoa o ngä mahi a Te Taura Whiri. He mema hoki a Täkuta Hohepa i Te Waka Toi, he kaiwhakahaere hoki nö Tai Tokerau Forests Ltd.

**Ruakere Hond** (Taranaki, Ngāti Ruanui me Te Āti Awa). He kaiako whai wheako a Ruakere, he kairangahau hoki, i te reo Mäori. He kaiwhakahaere whai wheako a ia i äna tini mahi pënä i te noho hei kaihautü mö Te Whare Wänanga o Awanuiārangi, hei kaiwhakahaere hötaka i te Kuratini o Taranaki, ä, i Te Ihi Tū hoki (he pokapü whakaora tangata tënei). Kua noho hoki a Ruakere Hond hei heamana mö ëtahi röpü reo Mäori, i Taranaki, mö ngä kaitiaki hoki o Püniho Pä.

**Wayne Ngata** (Ngāti Porou, Ngāti Ira me Te Āitanga a Hauiti). Kua whakaako a Wayne i te reo Māori language i ëtahi kura me ëtahi wänanga hoki. He tangata whai wheako ia mö te tuhi, mö te rangahau, mö te whakamäori anö hoki i te reo Māori. Kua noho ia hei kaiwhakahaere kaupapa motuhake mö Te Tähuhu o te Mätauranga i öna wä, ä, i whai wähi ki te whakaritenga o ngä paearu a Te Mana Tohu Mätauranga o Aotearoa. I ngä tau 1999-2003, i noho a Wayne Ngata hei mema mö Te Kura Tākai Puni, arä ko te röpü i kötuitui i ngä kerëme i te Taraipiunara mö Te Tairäwhiti. Kua tino whai wähi hoki ia ki ëtahi kaupapa ä-iwi mö te whakaako i te reo Mäori.

**Hana O’Regan** (Kāi Tahu). Kua whai wähi a Hana ki te whakariterite he hötaka reo Mäori, ki te whakaako hoki i te reo i roto i ngä tau. Mai i ngä tau 1991-1992, i noho a ia hei mema mö te Röpü Päho Mäori o Te Mana Tohu Mätauranga. I noho hoki ia hei mema i te Röpü Tautoko o Mä Te Reo, nö nä tata tonu nei ka rïhaina. Ko ia te kaihautü o Te Waka Reo i Te Kaporeihana o Ngāi Tahu.

**Iritana Tāwhiwhirangi** (Ngāti Porou, Ngāti Kahungunu me Ngā Puhi). E möhiotia whänuitia ana a Iritana mö tana kaha tautoko i Te Köhanga Reo, i töna noho hei kaiwhakahaere mö Te Poari Matua. E tino whai wheako ana ia i te noho ki ëtahi röpü hapori me ëtahi komiti mätauranga. He kaihautü a Iritana Tāwhiwhirangi i ngä mahi hei whakaora i te reo Mäori i te rängai whakaako köhungahunga.

"Kei te pïrangi hoki ahau kit e whakamihi ki a Quinton Hita räua ko Waireti Rolleston-Tait mö ngä mahi nui i oti i a räua i te wä in oho ai räua hei kaiwhiri, ä, e tümanako ana kia tau ngä manaakitanga ki runga i a räua” hei tä Parekura Horomia.