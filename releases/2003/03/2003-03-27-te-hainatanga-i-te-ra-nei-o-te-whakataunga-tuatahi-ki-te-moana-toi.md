---
title: "Te hainatanga i te rä nei o te whakataunga tuatahi ki Te Moana a Toi"
date: 2003-03-27
url: https://www.beehive.govt.nz/release/te-hainatanga-i-te-ra-nei-o-te-whakataunga-tuatahi-ki-te-moana-toi
ministers:
  - Margaret Wilson
portfolios:
  - Treaty of Waitangi Negotiations
---

Hei tä te Minita nöna te Mana Whakarite Take e pä ana ki te Tiriti o Waitangi, a Margaret Wilson, ko te hainatanga o te Whakaaetanga Whakataunga i waenganui i a te Karauna me Ngäti Awa te whakataunga whänui tuatahi ki Te Moana a Toi-te-huatahi o ngä kerëme o te Tiriti o Waitangi.

I whakawhiua ngä iwi o Te Moana-nui-a-Toi i ngä mahi raupatu whenua a te Karauna i te rau tau 1800-1899. Hei tä Minita Wilson anö, he mea nui te whakataunga nei me Ngäti Awa, e tohu ana i te whakaeatanga o tëtahi wähi nui o ngä mahi hë i mahia ki a ia i roto i ngä tau kua pahure.

"I raupatutia tëtahi wähanga nui o ngä whenua ka pä ki a Ngäti Awa, ko te otinga i noho a Ngäti Awa he iwi tata whenua kore.

"He tohu te whakaaetanga o te iwi o Ngäti Awa ki tä te Karauna i whakatakoto ki te mea, e whakapono ana te iwi ka nui ngä tuwheratanga ka huaki mai ki a ia i te taha öhanga. I tua atu, mä tënei whakaaetanga e kaha ake ai te tü a Ngäti Awa i roto i te hapori whänui.”

Hei tä te Minita anö, ehara i te mea ko Ngäti Awa anake te iwi o te rohe e ahu whakamua ana ki tëtahi whakaaetanga. I tënei wä tonu e tata ana te whakaoti a Ngäti Tüwharetoa-ki-Kawerau i äna whiriwhiringa mö te taha ki tëtahi täpaetanga kua whakatakotoria e te Karauna hei whakatutuki i ngä mahi hë o roto i ngä tau.

E 13,000 ngä tängata o te iwi o Ngäti Awa nö te waka o Mataatua, ä, ko te pokapü kei Whakatäne i te taha whakateraki o Te Moana a Toi. Kei roto i te Whakaetanga Whakataunga i hainatia i te rä nei te Whakapäha a te Karauna mö ana takahitanga i Te Tiriti o Waitangi me öna mätäpono. I tua atu i tënei, ka takoto tëtahi paremata hei hiki ake i te taha tikanga o te iwi; ka taka ki raro i tënei wähanga ko te whakawhiti ki te iwi o ngä pito whenua e whitu e manakonuihia ana e Ngäti Awa, ko tëtahi tahua moni me ëtahi whenua nö te Karauna, ko töna wäriu e $42.39 miriona tära.

Ka whakamanatia te Whakaaetanga Whakataunga i te tütohinga o Ngäti Awa me tana whakatü i tëtahi röpü hei whiwhi, hei whakahaere i ngä rawa whakataunga, hei mätaki hoki i te putanga o ngä hanganga ture whakatau.

Hei tä te Minita anö, “Ko taku tümanako ka oti wawe ngä wähanga whakamutunga nei, kia pai ai te whakawhiti o ngä hua o te whakataunga ki a Ngäti Awa.”

Ina hainatia ana te Whakataunga Whakaaetanga o Ngäti Awa, ko te tokowhä tënei o ngä whakataunga kua tutuki i roto i te toru tau (ko Te Uri o Hau, ko Ngäti Ruanui, ko Ngäti Tama me Ngäti Awa). E rua anö ngä whakaaetanga ka tutuki i ngä rä tata nei (Ngä Rauru me Ngäti Tüwharetoa-ki-Kawerau).

Mö te roanga atu o ngä körero, whakapä ki a Deborah Diaz i (04) 471 9337, i (021) 864 811 ränei.

View the summary [here](http://www.beehive.govt.nz/?q=node%2F16344).