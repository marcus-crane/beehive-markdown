---
title: "He ahunga whakamua a te Pouaka Whakaata Mäori"
date: 2003-01-29
url: https://www.beehive.govt.nz/release/he-ahunga-whakamua-te-pouaka-whakaata-maori
ministers:
  - Parekura Horomia
portfolios:
  - Maori Affairs
---

Kua pänuitia e te Minita mo ngä Take Moni, Michael Cullen, me te Minita mo ngä Take Mäori, a Parekura Horomia, tä räua whakataunga ki te whakanui ake I te pütea whakahaere, me te whakamahi I tëtahi tuhonotanga I te UHF me te papanga tukunga waka täwhio, mo te Ratonga Pouaka Whakaata Mäori (RPWM).

I kï a Takuta Cullen, ko te moni whänui ake e $7.075 miriona ia tau, ka piki ake te pütea whakahaere katoa mo te RPWM ki te $12.98 miriona, ia tau

“Koia nei te pütea I inoi mai a RPWM kia taea e rätou te kawe I te ratonga nei ki te päho me te whakahaere atu ä muri iho,” I kï ia.

Ki tä Parekura Horomia, mä te Ratonga Pouaka Whakaata Mäori e whakawhiwhi tëtahi ratonga päho tangata whenua e haere motuhake ana, e whakarangatira ana hoki I te käkahu tikanga kawa mo ngä tängata katoa o Aotearoa.

Ko ngä kaupapa pai ake a te UHF (BCL) ka ähei te RPWM, ki te pupuri, ki te mau I te mana whakahaere I to rätou ake wahi päho, me te whakawhiti atu ki runga I te papanga whika a töna wä. Ma konei ka ähei te RPWM ki te whakamahi I öna putanga kua pupuritia mo ngä kaupapa päho reo Mäori, mai I te tau 1989.

“I te tïmatanga ko te wawata ka whakawhiwhi kapinga ngä päho ki te 75 örau o ngä tängata katoa, me te 70 örau o ngäi Mäori. Hei te wähanga tuarua ka whänui ake te kapinga ki te 86 örau o ngai Mäori.

“ He mea whakahira te möhio he kapinga whänui ake tënei ki ngä kapinga tuku a ngä huarahi pouaka whakaata katoa o Aotearoa I a rätou ake tïmatanga päho.

“ Ki ngä whakaaro, e 800,000 te maha o ngä whare noho e mau ana ki ngä pühihi UHF kia whiwhi I te Pirimia, te Pouaka Whakaata Ranginui, me ngä ratonga pouaka ärohe. Kua whakaäe a BCL ki te mahi tata atu ki te Ratonga Pouaka Whakaata Mäori ki te awhina I ngä whakahaere whakauru me ngä whakarite tuku ki ngä kaimätaki hou,” I kï ngä Minita.

“ Ka tautoko ahau I ngä mahi a te RPWM me te Poari ( ara te käwanatanga me ngä kaipupuri türanga a Te Pütahi Päoho), mo ä rätou kaha ki te kawe mai ki tënei taumata. Me taku möhio ka taea e te Ratonga Pouaka Whakaata Mäori te whakaatu I a rätou wäriu me a rätou mahi rongonui hei koha ki te pakeketanga o tënei motu,” e k ana a Parekura Horomia.

“ Mä te pouaka Mäori e kawe I ngä taonga nei, te tikanga, te wairua, te kawa, te reo, me ngä pärongo e pä tata ki a ngai Mäori, ki roto ki a tätou käinga. Koia nei ngä kaupapa taketake hei whakatere I ngä ähuatanga whakapakari I ngä whänau, ngä hapü, ngä iwi me ngä hapori Mäori,” e kï ana ngä Minita.

Whakapa atu ki a: Keri Iti (Hekeretari Paho): (04) 4719386 ki 021 570 869 ranei.  
Imeera: keri.iti@parliament.govt.nz  
Ipurangi: www.beehive.govt.nz – www.labour.org.nz ranei