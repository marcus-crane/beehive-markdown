---
title: "Huringa Akoranga kia Whaihua mō te Māori"
date: 2008-04-15
url: https://www.beehive.govt.nz/release/huringa-akoranga-kia-whaihua-mo-te-maori
ministers:
  - Parekura Horomia
portfolios:
  - Education
---

I te rangi nei i wkakamānutia e te Minita Tuarua mō te Mātauranga, a Parekura Horomia, koia, me te Minita mō te Mātauranga a Chris Carter a Ka Hikitia – te whakahaere mō te angitu, tēnei rautaki nui tonu hei whakahuri I te akoranga kia ‘harikoa ai te Māori ki ngā akoranga angitu hei Māori.’

E whakatakoto ana e te rautaki ngā take tuatahi, ngā whāinga, ngā mahinga, ngā tutukitanga, me ngā huanga mō ngā tauira Māori i ngā tau e rima kei mua, te whakawhāiti i ngā taunakitanga o ngā huarahi angitu atu ki te akoranga Māori, me te whakaatu me pēwhea e takahuri i ēnei hei mahi angitu mō ngā wā kei mua.

“E whakaatu ana anō i ngā whakaaro, ngā tohungatanga, me ngā tirohanga a ngā whānau, ngā iwi, me ngā rōpū Māori, me te nekehanga nui tonu i ngā whakaarotanga. E wero ana i a tātou ki te whakaneke i a tātou whakaarotanga atu ki te whakatakarepa, te mahi hē, me ngā whakararu, engari me titiro kē ki ngā pūmanawa nohopuku me ngā huarahi wātea hei hanga atu ki runga i te angitu,”e kī ana a Horomia.

Me mahi whāwhai tātou ki te whakatere i a tātou mahinga mō te Māori, ki te taha hoki i te Māori, ki te whakapūmau kei te kawea e te pūnaha akoranga ngā huanga angitu mō ngā tauira katoa,” e kī ana a Horomia.

He tūāpapa taunakitanga pakari tā tātou e whakaatu ana he aha kei te whakaatu i ngā rerekētanga nui rawa atu mō ngā tauira Māori, tāpiri atu ki ngā akoranga ahorangi me te raukaha a ngā kaiako, te kaiārahitanga whai mana, te ū ahorangi ki ngā kaupapa, ngā akoranga reo Māori kounga, te honohononga a ngā whānau, me ngā iwi ki ngā akoranga, me te mahinga ngātahi a ngā pokapū kāwanatanga,” e kī ana ia.

“ Kei te whanake mātou i ngā āhua ki te mahi pēnei ināianei, ā, mā Ka Hikitia – te whakahaere mō te angitu e whakapūmau te mōhiotanga, te māramatanga, me te whakamahinga whānui ki ngā taunakitanga me ngā mātauranga. Ka whakapai ake e mātau ngā huarahi ki a mātou mōhiotanga he aha kei te whakarerekē mō ngā tauira Māori.”

“Kei te piripono te Kāwanatanga ki te whakapūmau ka āhei ngā tamariki katoa kei Aotearoa, ki ngā huarahi ki ngā akoranga kounga pai. He mea tino pūtake tēnei mehemea ko te hiahia mā ngā pukenga a te rau tau 21 hei hanga ōhanga pakari, ka whaiwahi hoki ki roto i ngā hapori katoa o te ao,” e kī ana a Minita Carter.

 He pai ana a Ka Hikitia – te whakahaere mō te angitu mō rātou katoa kei roto i te rāngai akoranga. Kei te rapu mātou i te mana pupuritanga, te kaiārahitanga, me te ūtanga ki ngā kaupapa – me te mōhio ko te pūnaha kē me whakarerekētia, kahore ko ngā tāngata e uaua nei ki a rātou te puta angitu mai i roto.”

He mea whakahirahira anō a Ka Hikitia – te whakahaere mō te angitu ki te kaupapa hou kua whakamānutia nei, a School Plus. Ko ngā kaupapa e rua nei e whai ana ki te titiro nui kia pūmau ki te hunga taiohi ngā huarahi e hiahia ana e rātou, kia whiwhi i ngā pukenga, ngā mātauranga, me ngā tohungatanga kia angitu ai rātou.

Hei te marama kei mua nei, ka tautoko whaimanatia te whakamānutanga me te whakamahinga a te rautaki, ki roto i tētahi huihuinga hapori o Ngāti Whakaue ki Rotorua. Mō ngā pārongo whānui e pā ana ki te whanaketanga o Ka Hikitia – te whakahaere mō te angitu tae atu ki ngā whakaritenga whakawhitiwhiti kōrero i whai atu ki te whakamānutanga o te rautaki, haere hono atu ki [http://kahikitia.minedu.govt.nz](http://kahikitia.minedu.govt.nz) .