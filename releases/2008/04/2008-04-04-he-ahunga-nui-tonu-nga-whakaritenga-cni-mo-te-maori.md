---
title: "He ahunga nui tonu ngā whakaritenga a CNI mō te Māori"
date: 2008-04-04
url: https://www.beehive.govt.nz/release/he-ahunga-nui-tonu-nga-whakaritenga-cni-mo-te-maori
ministers:
  - Parekura Horomia
portfolios:
  - Maori Affairs
---

“ Ko ngā whenua ngahere o Waenganui o Te Ika a Māui, me ngā tūranga i roto i ngā whakataunga, koia nei ngā kaupapa kua whiriwhiria whānui i ngā te kau tau ki muri. Ko ēnei whakaritenga, he ahunga nui tonu mō te hīkoi kei mua, engari me whakanuia, “ i kī te Minita mō ngā Take Māori, a Parekura Horomia, i te rangi nei.

I te rangi nei, ki Waihi Marae, Turangi, i tukuna atu e ngā Iwi o Waenganui o Te Ika a Māui, tētahi whakaritenga ki ngā Minita, mō te whakamahi i ngā whenua ngahere Karauna kei roto i waenganui o Te Ika a Māui, hei whakataunga hītori.

“ He ahunga nui tonu tēnei, te whakatakototanga o ngā whakaritenga, mō ngā kaupapa whanaketanga ōhanga mō ngā iwi o Waenganui o Te Ika a Māui. Kua whakatakototia e te whakaritenga tētahi huarahi ngākau āwhina ki te whanaketanga ōhanga mō ngā iwi, neke atu ki te 110,000, ngā mema, otirā, he heipūtanga ki te hanga atu ki runga i ngā pakaritanga tōpū kei a rātou.”

Kua roa tonu tēnei te ahumahi rākau ngahere e noho kaupapa whakahirahira ana mō ngā Māori o Waenganui o Te Ika A Māui. Mēnā ka tautokona kaha ngā mema a te Whakawhāititanga o Waenganui o Te Ika a Māui i te whakaritenga nei, kei konā te huarahi mō ngā iwi ki te whiwhi i te mana pupuri nui ake ki roto i ngā ahumahi ngahere rākau.

“ E whakamihi ana ahau ki ngā mema o te Whakawhaititanga nā rātou i hanga tēnei whakaritenga me ngā pūmanawa kei roto. Hei ngā wiki ruarua kei mua, ka whiriwhiria e mātou ngā tikanga hohonu kei roto i ngā whakaritenga, ki ngā iwi Whakawhāiti. Mehemea ka whakaae katoa mātou ki tētahi Kirimini Whakataunga hei reira ka whakamahia tēnei ki roto i tētahi whakahaere whakawhitiwhiti kōrero, whakamana hoki, kia kitea te kaha o ngā tautoko mō te whakaritenga i waenga i ngā iwi o Waenganui o Te Ika a Māui.”

“ E titiro whakamua ana ahau ki te whakamutunga o a mātou hotaka mahinga me taku whakaaro pai, ka tutuki tētahi whakataunga pai i roto i ngā wiki kei mua.” i kī a Horomia.