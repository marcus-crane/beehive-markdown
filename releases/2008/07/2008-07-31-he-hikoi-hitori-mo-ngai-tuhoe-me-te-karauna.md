---
title: "He Hīkoi Hītori mō Ngai Tūhoe me te Karauna"
date: 2008-07-31
url: https://www.beehive.govt.nz/release/he-hikoi-hitori-mo-ngai-tuhoe-me-te-karauna
ministers:
  - Parekura Horomia
portfolios:
  - Maori Affairs
---

“He tikanga rongonui rawa atu te hainatanga i te Whakaritenga Whakawhitiwhiti Kōrero mō Ngai Tūhoe me te Karauna. E tohu ana i tētahi hiahia pono, a Ngai Tūhoe me te Karauna ki te noho tahi me te rapu huarahi whakamua tōtika mō te tautoko me te whakatika i aua kerēme,” i kī te Minita mō ngā Take Māori, a Parekura Horomia, i te rangi nei.

 “I roto i te hainatanga o te Whakaritenga Whitiwhiti Kōrero, e tautoko ana te Karauna i hapa ia ki te whakatutuki i āna herenga Tiriti ki a Ngai Tūhoe. Ko te hītori a Ngai Tūhoe he hītori o te ngāwari, o te pakari me te whakahīhī. Engari he hītori hinapouri anō; he hītori o te noho tūkino, te murunga whenua, me te hapa o te tiaki oranga pai.”

I runga i ngā mahinga a te Karauna, kua pāngia a NgaiTūhoe ki te pōhara, ki te kore kai, me te noho mawehe rawa atu. I whakamārama kahatia tēnei hītori ki ngā nohanga a Te Rōpū Whakamana i te Tiriti o Waitangi ki Te Urewera.”

 “Kua neke mātou ināianei ki te wāhanga whakawhitiwhiti kōrero whai mana, i konei kua tīmata ngā mahi uaua – te whakawhitiwhiti kōrero mō tētahi mōkihi whakataunga e rite ana ki ngā hiahia a Ngai Tūhoe me te Karauna.”

 “I runga i te hōhonutanga o ngā take nei, ka roa tonu ngā whakawhitinga kōrero. Engari kei te piripono ngā rōpū e rua, ki te whakatutuki i tētahi Whakaaetanga Ā-kaupapa i mua o te kotahi tau atu i tēnei hainatanga, tēnei mahi manako nui kei mua i a mātou, ēngari ka taea.”

 “Ka whakamihi ahau ki a Ngai Tūhoe kua tae nei ki tēnei wāhanga o roto i ngā whakahaere whakataunga, me te titiro whakamua kia kite i a rātou e ahu pai ana ki roto i ngā whakaritenga.”