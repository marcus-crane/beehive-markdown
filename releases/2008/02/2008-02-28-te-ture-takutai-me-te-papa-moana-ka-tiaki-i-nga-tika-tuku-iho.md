---
title: "Te Ture Takutai me te Papa Moana ka tiaki i ngā tika tuku iho"
date: 2008-02-28
url: https://www.beehive.govt.nz/release/te-ture-takutai-me-te-papa-moana-ka-tiaki-i-nga-tika-tuku-iho
ministers:
  - Parekura Horomia
portfolios:
  - Maori Affairs
---

I te rangi nei i kī te Minita mō ngā Take Māori, a Parekura Horomia, “He haerenga whakahira whakamua tēnei hainatanga i te rangi nei, kia pūmau te tautokotanga me te tiakitanga o ngā mahinga tuku iho a Te Whānau ā Apanui ināianei me ngā wā kei mua.”

I hainatia e te Kāwanatanga tētahi Upoko Kirimini i te rangi nei mō te takutai me te papa moana, me ngā māngai o ngā hapū o te iwi o te rohe Rāwhiti o Waiariki, Te Whānau ā Apanui. I whakahaeretia tēnei hui ki Maraenui.

E tautoko ana, e tiaki ana e te kirimini ngā pānga a ngā hapū a Te Whānau ā Apanui i ahu mai i tā rātou mana mau tonu ki te takutai me te papa moana tūmatanui i roto i tā rātou rohe, me te tiaki tonu i te huarahi wātea mā te katoa.

“I te tau 2004, i whakaae pono mātou ki te tiaki i ngā honohononga me ngā mana tuku iho Māori ki te takutai me te papa moana. He haerenga nui tonu te Upoko Kirimini nei ki te whakahonoretanga i taua whakaae pono.”

“Ka tau te Ture Takutai me te Papa Moana hei waka whakamahinga e te Māori ki te whakapūmau i a rātou tika, a rātou tikanga, me ngā hītori, e pā ana ki a rātou whakamahinga haere tonu i te takutai moana ki roto i tā rātou rohe, ki raro hoki i te ture.”

“He mea whakahira anō te taurangitanga o ngā huarahi wātea tūmatanui ki te Takutai me te Papa moana. Ko te ture takutai moana ka whakamana i a mātou ki te whakatutuki i tēnei ōritenga tika.”

“Ko te kirimini Takutai ne te Papa Moana tuarua tēnei kua hainatia i tēnei marama. He whakatutukitanga tino nui tonu mō ngā iwi whakawhitiwhiti kōrero me tēnei Kāwanatanga Reipa- ārahi.”