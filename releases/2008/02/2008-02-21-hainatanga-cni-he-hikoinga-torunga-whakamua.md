---
title: "Hainatanga a CNI: He hikoinga tōrunga whakamua"
date: 2008-02-21
url: https://www.beehive.govt.nz/release/hainatanga-cni-he-hikoinga-torunga-whakamua
ministers:
  - Parekura Horomia
portfolios:
  - Maori Affairs
---

“He hikoinga tōrunga whakamua tēnei ngā Whakaritenga o te Whakaaetanga i hainatia i te rangi nei e ngā māngai iwi e mōhiotia ana kō te Kohinga o Waenganui o Te Ika a Māui, hei whanake i te rongoā, arā me pēwhea te whakamahi i ngā whenua ngahere i roto i a rātou rohe, ki roto i ngā whakataunga Tiriti hītori.” E kī ana te Minita mō ngā Take Māori, a Parekura Horomia.

Ko ngā mema iwi o te rōpū nei ko: Ngāti Tūwharetoa, Ngāti Whakaue, Ngai Tuhoe, Ngāti Rangitihi, me Ngāti Whare. Neke atu i te 75,000 ngā mema kei roto i te kohinga.

“Ko ngā whenua ngahere o Waenganui o te Ika a Māui, me a rātou tūranga ki roto i ngā whakataunga, te kaupapa e tautohe whānui ana mō te tekau tau ki muri. Ko te hikoi tuatahi noaiho tēnei, te hainatanga o te Whakaritenga o te Whakaaetanga mō te hikoi kei mua, engari me whakanuia tonu tēnei.”

“He nui ngā mahi whakaaro pono, me ngā whakawhitinga kōrero kei mua i a tātou. Kei te tauotoko te Karauna i te whaiwāhitanga whānui rawa atu ki roto i te rōpū Waenganui o Te Ika Māui, ā, koia nei te take he mea whakahira kia whakaurua he tikanga ki roto i te kirimini i te rangi nei, tētahi tikanga ki te whakanui ake i ngā mema a te Kohinga hei ngā wā kei mua.

“E tautoko ana e tēnei hainatanga te piriponotanga a te Karauna ki tōna honohononga atu ki ngā iwi o Waenganui o te Ika a Māui. Aku mihi ki a rātou mō a rātou mahi kaha, mō te piripono pai me te ngākau pono. Me aku mihi whakaaro pai kia haere whakamua tonu tēnei hikoi,” i kī a Horomia.