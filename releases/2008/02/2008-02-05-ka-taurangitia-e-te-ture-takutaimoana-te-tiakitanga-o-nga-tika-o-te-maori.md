---
title: "Ka taurangitia e te Ture Takutaimoana te tiakitanga o ngā tika o te Māori."
date: 2008-02-05
url: https://www.beehive.govt.nz/release/ka-taurangitia-e-te-ture-takutaimoana-te-tiakitanga-o-nga-tika-o-te-maori
ministers:
  - Parekura Horomia
portfolios:
  - Maori Affairs
---

“He ahunga whakamua whakahirahira te hainatanga, I te rangi nei, o te Kirimini Upoko hei tautoko I te mana o ngā hapū o Ngāti Porou, e pā ana ki te takutaimoana kei roto I tā rātou rohe,” e kī ana te Minita mō ngā Take Māori, a Parekura Horomia.

“E tautoko ana e te Kirimini nei te honohononga motuhake me te mana pūmau, pāruhiruhi a ngā hapū o Ngāti Porou ki runga I a rātou takutaimoana ā-rohe, me te whakapūmau anō ka tiakinatia ngā huarahi me ngā pānga a te hunga tūmatanui.”

“He whakatutukitanga nui rawa atu tēnei I waenga I te Kāwanatanga Reipa-ārahi me te Māori. I te whakaurunga mai o te Ture Takutaimoana ka tīmata ngā tautohetohe pukuriri, engari ināianei e pono ana koia nei hei whakatika I te whakararu tūroa kia āhei tātou o te motu ki te ahu whakamua.”

“I te tau 2004, I whakaae pono mātou ki te tiaki ārai I ngā herenga, me te mana tāwhito Māori ki te takutaimoana. Ko tēnei Kirimini Upoko tētahi mahi nui tonu ki te whakahonore I taua whakaae pono.”

“Ko tēnei kirimini ka whakaū I te piriponotanga a te Karauna ki tōna honohononga atu ki Ngāti Porou, na reira ka mihi ahau mō a rātou mahinga kaha, te whakapono me te ngākau pono o rātou katoa I whaiwāhi. Aku mihi nui ki a rātou kia tutuki pai ngā wāhanga whakamutunga o ngā whakawhitinga kōrero nei,” I kī a Horomia.