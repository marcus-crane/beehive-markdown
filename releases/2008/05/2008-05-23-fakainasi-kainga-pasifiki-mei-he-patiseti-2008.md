---
title: "Faka‘inasi kainga Pasifiki mei he Patiseti 2008"
date: 2008-05-23
url: https://www.beehive.govt.nz/release/fakainasi-kainga-pasifiki-mei-he-patiseti-2008
ministers:
  - Luamanuvao Laban
portfolios:
  - Pacific Island Affairs
---

‘Oku ngaue’aki pea fakamamafa’i lahi ‘e Patiseti 2008 hono teu hotau kainga Pasifiki, na’e pehe ‘e he Minisita ki he ngaahi ‘o e ‘Otumotu Pasifiki,Hon Luamanuvao Winnie Laban he ‘aho ni.

“Lahi ‘a e ngaahi fakalakalaka hotau kainga Pasifiki lolotonga ‘a e taki ‘a e Pule’anga Leipa pea ‘oku holoki hifo ai ‘a e kau ta’ema’u ngaue mei he peseti 12.2 ‘i Tisema 1999 ki he peseti ‘e 4.7 ‘i Tisema 2007, pea toe fakalaka ‘a e ‘ako mo e tu’unga vahenga.

Ko hono tukuhifo ko ‘eni ‘o e tukuhau pea ‘e tokoni lelei ke fakalahi ‘aki e vahenga mei he tukuhau kia kinautolu ‘oku ngaue na’e fakaha mai he patiseti ke tokoni ki he ngaahi famili ngaue malohi ke tofuhia ai ‘a e fanau mo e matua ke tokoni ki he ‘etau ngaahi fakamole oku hiki ki ‘olunga tu’unga mei he ta’emahino fakalukufua ‘a e tu’unga faka‘ekonomika ‘a mamani.

Na’e pehe e Laban, “‘e lahi ange ai ‘a e pa’anga ‘i he kato ‘o e kakai Pasifiki”.

Ko e kakai Pasifiki ‘oku nau vahe ma’ulalo taha pea mo ‘ikai ke ngaue tu’uma’u tenau penefiti mei hono tukuhifo ki lalo ‘a tu’unga ke nautotongi tukuhau ‘aki. Ko kinautolu vahenga lotoloto mo ki ‘olunga ‘e hiki hake ki ‘olunga ho’o mou tu’unga vahenga pea temou toki tukuhau lahi ai kapau ‘e laka hake ai homou vahenga. ‘E kamata he ‘aho 1 ‘o ‘Okatopa ‘o e ta’u ni hono tukuhifo hifo tukuhau fakatautaha kapau ‘oku ke ngaue tu’u ma’u ‘o ke ma’u ai ha pa’anga ‘i he vaha’a ‘o e $620 ki he $1460 ‘i he ta’u pe ‘e tatau mo e $12 ki he $28 he uike.

“Ki ha famili Pasifiki ko e vahenga ‘o e husepaniti ko e $45,000 he ta’u, pea $25,000 ‘a e uaifi he ta’u pea mo e fanau ta’u 8, 10, 14 mo e 16, tenau toe tanaki ‘aki ha fo’i $50 he uike pe ko e $2590 he ta’u mei he tu’usi e tukuhau mo e tukuhau ko e uhi ko ena ngaue. Ko e kau pension Pasifiki ko ‘enau vahe pension ‘e hiki mo ia ‘aki ‘a e $45.88 fakauike ua.

“Ko etau kau pension Pasifiki ‘oku ‘osi ‘iai ‘enau kaati koula tenau ta’etotongi he pasi mo e lelue he taimi ngaongao mo e ngaahi ‘aho malolo fakapule’anga pea ‘e toe hiki ki ‘olunga ‘a e totongi tokoni ki me’a fakafaingofua ki he fanongo. Pea ‘e toe hiki hake e ma’u ai pa’anga fiema’u ‘a e tamaiki ‘ako, lahi mo e ngaahi sikolasipi mo e ngaahi tokoni noo ko e tokoni ia ki hono teuteu’i e kaha’u hotau kainga Pasifiki,” ‘i he pehe ‘e Laban.

“‘Oku ‘omai ‘e he patiseti 2008 ‘a e tukuhau ke fakalele’i pea toe hoko ai pe hono faka’inasi’I e falemahaki ‘a e pule’anga, fakalakalaka ‘o loki ‘ako, fakama’ama’a sio toketa, fakafaingofua pea toe fakalelei ngaahi fale nofo’anga, ngaahi ngaue ki he kakai pea toe fakalelei tu’unga ‘o e kaungaue.”

“‘Oku lahi aupito ngaahi ongoongo lelei ma’a hotau kakai ‘i he patiseti 2008. ‘Oku ou polepole ‘oku te kau pule’anga Leipa ‘o fakapapau’I hotau kainga Pasifiki ke ‘iai ha kaha’u lelei pea mo fiemalie”, na’e pehe ‘e Laban.