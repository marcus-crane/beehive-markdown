---
title: "Tupe fakafano fuafua ki o tātou tagata Pahefika"
date: 2008-05-22
url: https://www.beehive.govt.nz/release/tupe-fakafano-fuafua-ki-o-tatou-tagata-pahefika
ministers:
  - Luamanuvao Laban
portfolios:
  - Pacific Island Affairs
---

Ko te Fakahoagā Tupe 2008 ko he fakaauauga o te taumafaiga a te mālō ke fakalelei ātili ma lagolago te tūlaga tau ki te ola lelei o tagata, te tamaokāiga, ma te matalahi o agānuku a tagata Pahefika i Niu Hila, na fakailoa vēnā i te aho nei e te Minihita mea tau te Ola Mālōlō, afioga a David Cunliffe ma te Minihita mea tau Atumotu o te Pahefika, afioga a Luamanuvao Winnie Laban 

“E iloa e te mālō te lahi o te hāo a Tautuaga Pahefika i tūlaga tau te Ola Mālōlō (Pacific Health Providers), ona e mālamalama ki lātou i nā nofonofoga a tagata Pahefika ma o lātou manakoga. Kua fakafano fuafua e ki mātou he tupe fakaopoopo e $10.4 miliona mo hētahi fa tauhaga, ke lagolago ma fakamautū lelei ai nā kaufaigāluega a nā tautuaga mo tagata Pahefika, “ na tākua e te afioga a David Cunliffe.

“Ko te vaegā tupe tēnei ka fakaaogā foki ke fakavae ai ni polokalame tau te ola mālōlō, ma e fakatatau fakapitoa lava mo tupulaga talavou Pahefika. Ko te ola mālōlō lelei e tāua lahi lele mo tupulaga Pahefika, ke mafai ai ke kātoatoa lelei to lātou mafai, i te mea e gata mai ai, “ na haunoa ai te afioga a David Cunliffe.

“Ko te mālō e mautū tana lagolago mo tupulaga talavou Pahefika, ma iloa ko ki lātou iēnei ka kavea ma vāega pito tokalahi o tagata faigāluega i te lumanaki,” na haunoa vēnā te afioga a Luamanuvao Winnie Laban.

Ka i ei he polokalame ko te tau e $200,000 i te tauhaga tupe 2008/09 ki te 2009/10 ke mafai ai e te Matāeke mea tau Atumotu Pahefika (Ministry of Pacific Island Affairs) ke fakailoa ki tagata Pahefika, nā avanoa i nā mea tau Apprenticeships fakaona-po-nei e mafai ke ki lātou fakaaogā, ke maua ai nā mālamalama e manakomia ke maua ai ni huiga mo te lelei o te tūlaga tau tupe o Niu Hila.

“Ko te fakafano fuafua o nā tupe ki te Matāeke mea tau Atumotu Pahefika e tuha ma tona tūlaga ko he matāeke e fakavae i te atamai, ka mafai ai ke kavea ma takimua, i te fakaleleiga ātili o fakanauga (outcomes) mo tagata Pahefika,” na vēnā he haunoaga a te afioga a Luamanuvao Winnie Laban.

Ko te tupe fakafano fuafua tēnei mo te tautuaga fakamua (public service), e maua ai te $1.3 miliona i te tauhaga tupe 2007/08 ma hētahi $1.3 miliona mo te fakatinoga (operational costs) mo tētahi fa tauhaga, vēnā ma te $290,000 mo nā kope e fakatino ai (capital funding), i te tauhaga tupe 2008/09.

“Ko te mālō tēnei o te Labour, e fakafano fuafua e ia nā tupe mo te lumanaki e hili te māoake e kitea ki o tātou tagata Pahefika, ke mautinoa e lava hāuni ki lātou ke fai ho lātou hao, ma ke kau fakatahi ki lātou i he lumanaki manuia lelei mo Niu Hila,” na haunoa ai nā Minihita.