---
title: "He poroporoaki ki te tohunga kaituhi tino rongonui o Aotearoa"
date: 2008-01-17
url: https://www.beehive.govt.nz/release/he-poroporoaki-ki-te-tohunga-kaituhi-tino-rongonui-o-aotearoa
ministers:
  - Parekura Horomia
portfolios:
  - Maori Affairs
---

”He kaitito whiti pūrākau rongonui a Hone Tuwhare, I runga I āna tuhinga tuitui I ngā kupu Māori, kupu Ingarihi, ka kitea te ahurei me te maumaharatanga o āna mahi,” e kī ana te Minita mō ngā Take Māori, a Parekura Horomia, I te rangi nei, hei whakanui I a Hone Tuwhare kua mate.

He kaitito whiti, he kaituhi whakaari, he kaituhi pakiwaitara tino rongonui ia. Me te maha o ngā whakamihi I tau ki a ia mō tāna tuhinga pukapuka whiti tuatahi, No Ordinary Sun, ā, koia nei anō te pukapuka whiti tuatahi a tētahi kaituhi Māori I roto I te reo ingarihi.

Nā tēnei pukapuka anō I whakamōhio I ngā whakaaro piripono a Tuwhare ki ngā take tōrangapū.

“Ka tau iho te pouritanga, o te matenga a Hone, ki runga I tōna whānau, I ōna hoa tata, me rātou katoa te hunga I kaingākau ki ngā mahinga a tēnei tohunga kaituhi. He taonga kāmehameha tōna takoha ki te ao tuhituhi o Aotearoa. Kei tōna whānau, me ōna hoa tata aku whakaaro aroha I tēnei wā,” I kī a Parekura Horomia.