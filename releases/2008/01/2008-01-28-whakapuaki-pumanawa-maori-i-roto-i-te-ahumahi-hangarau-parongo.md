---
title: "Whakapuaki pūmanawa Māori I roto I te ahumahi Hangarau Pārongo"
date: 2008-01-28
url: https://www.beehive.govt.nz/release/whakapuaki-pumanawa-maori-i-roto-i-te-ahumahi-hangarau-parongo
ministers:
  - Parekura Horomia
portfolios:
  - Maori Affairs
---

I te rangi nei I whakamānutia e te Minita mō ngā Take Māori, a Parekura Horomia, te hōtaka karahipi Māori o EDS, me tana pānui ka rite anō te takoha a Te Puni Kōkiri, ki tā tērā o EDS.

Ko EDS rāua tahi ko te Tari o te Kaitiaki o ngā Take Mātauranga Māori, ka tuku moni mō ngā karahipi e rima, mō ngā rangatahi Māori kei ngā wānanga kura tuatoru o Te Mana Tohu Mātauranga o Aotearoa e ako ana, I roto I ngā take Hangarau Pārongo, take pakihi rānei.

Kahore a EDS I te tuku āwhina moni anake ki ngā rangatahi e ako ana I ngā marau hangarau pārongo, engari ka whakawhiwhi mahi hāngai atu ki ngā mahi rorohiko I runga I ngā tūranga mahi utu I waenga I ngā hararei.

He kamupene a EDS Aotearoa kei raro I te EDS Corporation, te kamupene tuku rawa tino nui rawa atu kei Plano, Texas. E117,000 ngā kaimahi kei EDS Corporation, e tautoko ana I ngā kiritaki pakihi, kāwanatanga e maha ake ki te 35,000, kei ngā whenua e 60, ki te ao.

Ka riro ki a ngai Māori ngā huarahi wātea ki te whakairo I a rātou ake tūranga ki roto I tēnei reanga hangarau hou mā te whaiwāhi atu ki tētahi ahumahi ki te manawa tonu o aua mahinga.

He whakaritenga hou, whakaihihi, tēnei mahinga ngātahi I waenga I te ratonga tūmatanui me tētahi rōpū kaporeihana. Kua honohono ngā rōpū e rua, I raro I tētahi matakite kotahi, ki te whakamaha ake I te Māori ki roto I ngā rōpū mahi Hangarau Pārongo.

Me te mōhio mārama tonu a tēnei Kāwanatanga Reipa-ārahi, I te mea whakahirahira ki te tū ki muri I a tātou rangatahi, tautoko I a rātou hiahia ki te mahi ki roto I te ahumahi Hangarau Pārongo. Koia te take e tautoko ā-moni ana e Te Puni Kōkiri pērā I EDS, ka huarua te maha o ngā karahipi ki te 10, mō ngā tau e toru kei mua.

Te Tahua Ngore Hangarau Pārongo Māori a EDS.

• E rima ngā karahipi ka tāpaetia hei te tau mātauranga o 2008, mō ngā tauira e ako ana kei ngā wānanga kura tuatoru, o NZQA, I roto I ngā marau Hangarau Pārongo, pakihi rānei.

• Kotahi te karahipi tāura, e whā ngā karahipi pia, ka wātea mai, me te mana kei a EDS ki te whakahoua ia tau.

• Kei roto I ia o ngā karahipi e whā, tētahi takuhe ako, e $5,000, ngā tautoko kaiakopono a EDS, me ngā tūranga mahi utu a EDS I waenga I ngā hararei.

• Kei roto I te karahipi tāura kotahi, tētahi takuhe ako, e $10,000, ngā tautoko kaiakopono a EDS, me ngā tūranga mahi utu a EDS I waenga I ngā hararei.

• Me tono ngā tauira, mō te karahipi ki te Tari o te Kaitiaki mō ngā Take Mātauranga Māori, kei www.maorieducation.org.nz

• Ka rite anō te tautoko ā-moni aTe Puni Kōkiri ki tā EDS – ka huarua te maha o ngā karahipi mō ngā tau e 3 kei mua.