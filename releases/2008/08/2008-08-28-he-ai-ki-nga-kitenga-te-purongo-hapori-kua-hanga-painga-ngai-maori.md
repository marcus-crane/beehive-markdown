---
title: "He ai ki ngā kitenga a te Pūrongo Hapori, kua hanga painga a ngai Māori"
date: 2008-08-28
url: https://www.beehive.govt.nz/release/he-ai-ki-nga-kitenga-te-purongo-hapori-kua-hanga-painga-ngai-maori
ministers:
  - Parekura Horomia
portfolios:
  - Social Development and Employment
---

He maha ake ngā kaiwehe kura Māori kua whiwhi tohu teitei ake, he maha ake a ngai Māori e whaiwāhi ana ki roto i ngā kura tuatoru, me te pai ake o te roanga oranga mō ngā tāne me ngā wāhine Māori.

 E toru noaiho ēnei o ngā pikinga pai ki te orangatanga Māori kua kitea i roto i te Pūrongo Hapori a te Manatū Whakahiato Ora, 2008, kua pānuitia i te rangi nei.

 Kua tautokohia e Parekura Horomia, te Minita Tuarua mō te Whakahiato Ora, me ngā kaupapa Mahi, ngā kitenga a te pūrongo e whakaatu ana i ngā pikinga orangatanga tuturu kua hangaia e te Māori, mai i ngā tau i waenga o 1990.

 “I roto i ētahi wāhanga kei te hanga pai tere ake ngā huanga Māori ki ērā o te taupori tōpū,”

 “E whakaatu ana e te Pūrongo Hapori, kua hanga pai ake, tino mārama, ngā whaiwāhitanga ki roto i ngā akoranga kura tuatoru, ki ngā auau koremahi, me te roanga oranga mō te Māori.”

Ko ngā wāhi kua hanga pai ake te oranga Māori, ko:

- Te whaiwāhitanga kaha ake ki roto i te ao akoranga tamariki kōhungahunga
- Te pikinga ōrau o te Māori kua whiwhi tohu mātauranga kura tuatoru, kei runga ake tēnei pikinga i te tōtoru, mai i waenga o ngā tau 1990
- Te pikinga, 15 ōrau, o ngā utunga tango mahi ā-haora, ki a ngai Māori i roto i ngā tau 10, mai i te marama o Pipiri, 2007
- Te hekenga iho o ngā whare noho e whakapau ana i te 30 ōrau o a rātou moni whiwhi mō te hoko whare, i waenga i ngā tau 1997 me 2007
- Te maha ake o ngā tauira Māori e wehe mai ana i ngā kura, kua whiwhi i te taumata 2, runga ake rānei, o NCEA, kei runga ake rātou i ngā rōpū tikanga ā-iwi, i waenga i ngā tau 2003 me 2007
- Te hanga pai ake o te roanga oranga mai i waenga o ngā tau 1990, i te 2.4 tau mō ngā tāne (atu ki 69 tau) me te 1.9 tau mō ngā wāhine (atu ki 72.3 tau)
- I te tau 2006, tata ki te haurua o ngā whare noho Māori kei te pupuri rorohiko ipurangi, he pikinga ake mai i te hauwhā i te tau 2001.

“Kua hanga painga tino kaha rawa atu te Māori – engari me tā mātou mōhio anō, kei te nui tonu ngā mahi hei mahinga.”