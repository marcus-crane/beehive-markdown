---
title: "E Whakaawe ana te Ohu o Waenganui o Te Ika a Māui"
date: 2008-06-25
url: https://www.beehive.govt.nz/release/e-whakaawe-ana-te-ohu-o-waenganui-o-te-ika-maui
ministers:
  - Parekura Horomia
portfolios:
  - Maori Affairs
---

“Me whakahīhī rā tātou katoa ki ngā whakatutukitanga a ngā iwi o Waenganui o Te Ika a Māui ki tēnei whakataunga” i kī te Minita mō ngā Take Māori, a Parekura Horomia, i te rangi nei.

 “Ko tā rātou mahinga tahi, me ngā herenga pūmau, e kawea ana i te rōpū i titiro atu ki pae tawhiti hei whakarite i tēnei whakataunga, me te tū pakari ki te whakatutuki, koia katoa nei ngā āhuatanga me whakaawe i a tātou katoa.

 “Ka whakamahia tēnei tauira e ētahi o ngai Māori kahore anō kia tīmata, kei te whakaoti rānei, i a rātou whakaritenga kerēme whākataunga hītori.

 “Mehemea ka taea e Ngāti Rangitihi te whakarata i te Karauna, e hiahia ana anō rātou ki te hono atu ki te whakataunga, i mua o te hipatanga o te ono marama, ka tautokona e mātou tā rātou urunga mai.

 “Kei te mōhio tātou katoa he aha mahinga tōrunga ka taea e ngā whakataunga. Ko Tainui, ko Ngaitahu me ētahi ake, kua whakamahi i ngā rawa whakataunga hei whakawhiwhi, hei whakakaha i a rātou mana motuhake, me ngā raukaha o a rātou tāngata. Me taku maia ka whai anō ngā iwi kei roto i te Ohu nei i taua huarahi.

 “Hei te whakaotinga o te whakataunga nei, kā tū ko rātou te kaipupuri whenua kotahi tino nui, ki roto i te rāngai rākau ngahere o tēnei whenua, me tētahi o ngā kaiwhakahaumi tino nui. Ko tā rātou tūranga ki roto i tēnei wāhi ahumahi he tūranga tōrunga mō a rātou mema, mō ngā kaiwhaiwahi a te ahumahi rākau ngahere, me te rohe whānui ake.

 “Me taku whakahīhī anō ki te tūranga a tēnei kāwanatanga, kua mahi kaha nei kia oti pai ai tēnei whakataunga. I te whai kaha rawa atu mātou ki te whakamau atu i ngā rawa ki ngā wāhi kia puta mai ngā painga tino nui.”